Τα Pokémon είναι μια σειρά από βιντεοπαιχνίδια που αναπτύχθηκαν από την Game Freak και κυκλοφόρησαν από την Nintendo και την εταιρεία Pokémon ως μέρος της δικαιοχρησίας (franchise) για τα Pokémon στα μέσα επικοινωνίας. Δημιουργήθηκαν από τον Σατόσι Τατζίρι με τη βοήθεια του Κεν Σουγκιμόρι. Τα πρώτα παιχνίδια κυκλοφόρησαν το 1996 στην Ιαπωνία για το Game Boy, και η κύρια σειρά βιντεοπαιχνιών ρόλου (RPG), που αναφέρεται επίσης ως «βασική σειρά» από τους δημιουργούς της,[1] [2] [3] συνεχίστηκαν σε κάθε γενιά συσκευών χειρός της Νintendo.

Τα παιχνίδια κυκλοφορούν συνήθως σε ζευγάρια, το καθένα με μικρές παραλλαγές, με μια επανέκδοση των παιχνιδιών να κυκλοφορεί συνήθως λίγα χρόνια μετά τις αρχικές εκδόσεις, για άλλη κονσόλα. Ενώ η κύρια σειρά αποτελείται από RPG που αναπτύχθηκαν από την Game Freak, πολλά παιχνίδια spin-off που βασίζονται στη σειρά έχουν αναπτυχθεί από διάφορες εταιρείες, που περιλαμβάνουν άλλα είδη όπως παιχνίδια δράσης, παζλ, μάχης και παιχνίδια με ψηφιακά κατοικίδια. 
